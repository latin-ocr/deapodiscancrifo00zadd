—62—

adeptus est, quam supra descripsimus, sed ii processus, qui iam evoluti sunt (ibid.
v. z.), maioribus tantum canalibus glandulosis (Tah. I. Fig. X. et XIII. ci.) respon—
dent. Minores autem processus ex his ipsis hac demum evolutionis periodo existunt,
et priores quidem ii, qui in inferiore ventriculi parte siti sunt. Ceterum totam per
vitam animalis, ut supra iam dictum est, ventriculus recentibus membranis vestitur
et forma commutatur.

Denique pedum abdominaliwn numerus nondum completus est, sed sensim,
postquam saepius testa commutata est, evolvuntur. ln animalibus, quae novem sere
linearum longitudine erant, quinquaginta pedum paria reperi, quorum postrema
valde imperfecta et tanta parvitate erant, ut vix conspici possent. Plura autem quam
sexaginta paria in adultis etiam animalibus non reperiri videntur.

ἓ. 52. Respiratio in iis iuvenilibus animalibus, quae modo ovum reliquerunt,
per totius corporis cutem adhuc teneram ellici videtur, nam branchiae pedibus in-
sitae hac prima evolutionis periodo nondum evolutae sunt, scutum autem parvum
imperfectumque est. Sanguinis quoque circuitus hoc tompore ex aliqua parte com-
mutari videtur, quo una cum oculis compositis membrana eos circumdans existit.

De nervorum evolutione nullas quidem habco observationes, sed si ganglio-
rum ventralium seriem, quae in adultis animalibus reperitur, contemplamur, dubi-
tari non potest, quin singula ganglia una cum pedibus evolvantur, et quo perfectio—
rem formam corporis partes accipiant, eo longius inter se et singuli nodi laterales,
qui unum gangliorum par componant, et ipsa gangliorum paria removeantur. Lon-
gissime enim inter se remoti sunt nervorum nodi thoracici, quia et pedes thoracici
ct oris partes iam in iuvenilibus animalibus perfecti inveniuntur, contra posteriora
ganglia abdominalia numquam inter se disiunguntur, quia postremi pedes abdomi-
nales parvi et imperfecti totam per vitam animalis remanent. Quod idcirco memo-
ratu dignum cst, quia in plurimis Crustaceis nervorum nodi, quo magis ad perse·-
ctionem accedunt corporis partes, sibi appropinquantur et intera-se confunduntur.
Haec lex compluribus exemplis demonstrata est ab Au douin et Milne Edwards ²¹³),
et confirmata a Rathke **) observationibus in Astaco factis, cuius tria ganglia
thoracica, in foetu inter sc disiuncta, si animal perfectius excultum est, in unum
magnum ganglion coalescunt.

§. 53. Nihil restat, nisi ut oris partes pedesque tlzoracicos respiciam, partium-
que denominationes, quibus usus sum, probem, quod nisi evolutione animalis co-

 

*j Annales (les seicnccs. XIV. 77.
W) Ι. c. p. 76.

